# Studio delle popolazioni stellari nella Piccola Nube di Magellano con i dati della missione Gaia
## Sommario
La formazione stellare (SF) è uno dei processi fondamentali per comprendere la distribuzione delle popolazioni stellari e l’evoluzione delle galassie nel tempo. Questo lavoro di tesi si propone di analizzare le popolazioni stellari all’interno della Piccola Nube di Magellano (SMC) utilizzando i dati fotometrici e astrometrici provenienti dalla terza data-release della missione Gaia (EDR3) dell’Agenzia Spaziale Europea (ESA). <br>
Entrambe le Nubi di Magellano, in particolare la SMC, offrono un ambiente tuttora ad elevata SF, grazie soprattutto alla presenza di ambienti a bassa metallicità. Per procedere con lo studio è stato inizialmente estratto un catalogo stellare centrato sulla SMC tramite ADQL sul Gaia Archive. Successivamente, i dati ottenuti sono stati elaborati tramite il software TOPCAT che ha permesso la realizzazione dei diagrammi colore-magnitudine (CMD). I CMD sono stati analizzati e confrontati con delle isocrone teoriche a bassa metallicità ottenute dal database BaSti e riportate nei filtri Gaia. Sulla base di tale confronto è stata infine studiata l’età delle
popolazioni stellari presenti nella SMC, per poter così osservare le distribuzioni delle
zone in cui sono presenti stelle più o meno giovani.

## Introduzione
La Piccola Nube di Magellano (SMC) è un satellite della Via Lattea (MW). Puo' essere considerato come un laboratorio ideale il cui fine è lo studio delle popolazioni stellari di una galassia che, nel tempo, è stata caratterizzata da una vigorosa formazione stellare (SF) in periodi differenti. Inoltre, essendo la SMC in interazione gravitazionale con due diversi sistemi, precisamente la Grande Nube di Magellano (LMC) e la MW, questa rappresenta un oggetto di grande interesse per lo studio delle condizioni fisiche che permettono di regolamentare la SF in ambienti esterni alla nostra Galassia. <br>
In entrambe le galassie Magellaniche le popolazioni stellari mostrano un ampio intervallo di età. Le prime stelle infatti sono state generate simultaneamente all’incremento iniziale di SF nelle altre galassie del Gruppo Locale, le più recenti invece risalgono a pochi Myr fa, cosa che evidenza l’intensità di tale SF che tuttora risulta in corso. <br>
Il lavoro di tesi si basa sull’utilizzo dei dati astrometrici e fotometrici forniti dalla terza data-release della missione Gaia (EDR3) dell’Agenzia Spaziale Europea (ESA), il cui obiettivo è quello di studiare le popolazioni stellari della MW e del Gruppo Locale. <br>
Tali dati di Gaia sono stati utilizzati perché rendono possibile la risoluzione delle stelle indagate. Infatti, a causa della distanza lungo la linea di vista, è frequente la sovrapposizione di stelle appartenenti alla SMC e alla MW, ciò rende quindi complesso l’isolamento delle sole stelle effettivamente presenti nella SMC. È possibile ovviare tale problema selezionando a livello cinematico le sole stelle interessate tramite le informazioni sui moti propri. In conclusione, occorre disporre di grandi cataloghi di alta precisione che permettano un censo accurato delle popolazioni stellari per escludere così eventuali contaminazioni da stelle esterne. Nei capitoli verranno approfonditi i fondamenti teorici alla base del lavoro e l’analisi
svolta sui dati, fino a giungere alla discussione dei risultati finali e alle prospettive
future. Nello specifico, il lavoro è strutturato come segue: <br>

    i. Fondamenti teorici che costituiscono la base di questo lavoro di tesi. <br>
    ii. Analisi approfondita degli strumenti adottati. <br>
    iii. Attività di raccolta, analisi ed elaborazione dei dati. <br>
    iv. Presentazione dei risultati e delle conclusioni raggiunte. <br>
